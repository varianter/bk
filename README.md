# BK for Bærekraft
Siden Æ ikke kan brukes i repository-navnet, og at github heller da gir meg alternativet "b-rekraft", så går jeg heller for den forkorta versjonen. Må ikke forveksles med Burger King eller Bruksklasse.

## Hva kommer du til å finne her?
Her kommer du til å finne en fortløpende dokumentasjon av arbeidet som gjøres for at Variant skal bli karbonnøytrale. Helt konkret er det noe vi skal undersøke nå fram til nyttår. Enda mer konkret enn det så betyr det fram til 22. desember omtrent, siden juleferien nærmer seg da. Det er neimen ikke mye tid, så da må det planlegges.

Tanken er nemlig å bruke github som prosjektstyringsverktøy. Ikke bare kan arbeidet struktureres fram i tid, men oppgaver kan fordeles, utføres, og planlegges. Mye av jobben som skal gjøres her går ut på å kartlegge våre nåværende karbonutslipp, og hva vi eventuelt kan investere i for å veie opp for det.

For å finne ut av det må vi leite fram troverdig info. Blir nok mye googling av typen `[item] + "carbon footprint"`. I et hav av artikler er det absolutt viktig å vurdere kildene, men samtidig tenke over hva som er godt nok. Og eventuelt hva vi rett og slett må estimere.

## Hvordan kan du bidra?
Det er ingenting som ville glede meg mer enn om du vil bidra, og bære en del av lasset. Den største hjelpa da er egentlig selve vurderinga av kildene, framfor å leite fram enda flere artikler. Hovedsakelig kommer det ned til spørsmålet:

**_Basert på det du har lest, hvor mye karbonutslipp kommer ut av [dette fokusområdet]?_**

For å komme dit må vi som regel svare på noen andre spørsmål, som f. Eks:
* Hva veit vi?
* Hva må vi måle?
* Hva veit vi ingenting om, men kan potensielt sett estimere?

## Hvor tanken kom fra, og hvilken vei den kan gå

<img width="1590" alt="Skjermbilde 2021-10-22 kl  18 06 20" src="https://user-images.githubusercontent.com/72508979/138487569-41c0bd86-0418-42df-8ba8-8de7c2fdadb6.png">

# Hva har vi gjort allerede?
- [x] Sertifisert oss som Miljøfyrtårn
- [x] Fått på plass et aldeles nydelig kildesorteringssystem
- [x] Bekrefta at all strømforbruk på kontoret er basert på fornybare kilder. Basert på oversikten vi får fra Fjordkraft. Som en statistikk så har vi faktisk ved å kjøpe fornybar strøm redusert 10,7 tonn med karbonutslipp, sammenligna med om det hadde vært fossilt.

## Hva skal vi gjøre framover?
I første omgang skal vi utforske hva det innebærer for Variant som selskap og bli klimanøytrale. På sikt er det såklart ønskelig å bli klima**positive**, altså gjøre mer enn å kompensere for det utslippet vi har som utgangspunkt. På veien dit må man uansett innom klimanøytralitet. For å komme dit så har vi konkretisert noen fokusområder for de neste månedene i OKR-arbeidet vårt, de er da delt opp i Tiltak og Indikasjon:

### Tiltak

- Evaluere og inngå avtale for kjøp av karbon-offset
- Lag en liste over hva som inngår (i vårt forbruk), med kjente alternativer
- Kommunisere prosess og resultater av den
- Lage en gevinstbeskrivelse (f. eks rekruttering, brand, høyere timepris, bedre oppdrag)
- Lage en oversikt over karbonnøytrale valg
- Lage en oversikt over karbonnøytrale valg hos kunde som kan brukes som markedsmateriell

### Indikasjon

- Vi skal kunne måle/dokumentere 80% av vårt karbonbidrag for et år
- Løsningen vår skal kunne estimere hva 100% er, og dekke inn/kompensere for 100%
- Selge 1 karbonbidrag-oppdrag
----

Denne sida oppdateres fortløpende, og er en start på arbeidet vi har foran vårs.
